<HTML>
<HEAD>
<TITLE COLOR ="red">La mulți ani, Amy!</TITLE>
</HEAD>
<BODY BGCOLOR="pink">
<FONT COLOR="#00008B" SIZE="7"><B>
La mulți ani, Amalia! Îți doresc să ai cea mai minunată zi de naștere!
</FONT></B><BR><BR>
<IMG SRC = "poza1.jpg">
<FONT COLOR="MediumSlateBlue" SIZE = "6"><BR><BR>
<div style="text-indent: 1cm;">M-am gândit să îți transmit gândurile mele printr-o metodă nouă, sper să fie interesant și să-ți placă!
</FONT></div><BR>
<FONT SIZE = 5> <div style="text-indent: 1cm;">În primul și în primul rând, vreau să îți mulțumesc pentru tot ce ai făcut pentru mine, pentru fiecare clipă petrecută împreună. Ești minunată și mi-ai făcut viața mult mai frumoasă. Cel mai important lucru pe care l-am învățat de la tine este că „Totul se întâmplă cu un motiv”. E foarte adevărat.. chiar dacă uneori e trist. Dar..da..totul se întâmplă cu un motiv,..poate să ne facă mai puternici.</div><BR>
	<div style="text-indent: 1cm;">Am trecut împreună prin foarte multe momente nemaipomenite și greu de uitat...precum orele în șir în grădina botanică.. plimbările de după școală..mai ales acea oră de dinaintea pregătirii la mate .. mai știi când alergam ca niște copii proști pentru că nu ne ajungea timpul? Îmi e dor de pauzele petrecute cu tine... Deși am fost absent la multe chestii în grupul meu de prieteni, nu regret nimic. Îți mulțumesc că mi-ai acceptat tot stresul și m-ai ajutat mereu. Chiar dacă am ales să nu expun mereu tot ce simt, ai reușit să mă înțelegi și să mă susții. Îți sunt foarte recunoscător. Scriind până în acest punct... îmi dau seama că este mai greu decât îmi imaginam să găsesc cuvintele potrivite pentru ceea ce simt..deci te rog să mă ierți dacă vor fi propoziții fără sens. Până la urmă...nici ce simt eu în acest moment nu are mare sens..dar știu că meriți pe deplin tot binele din lume.</div><BR>
	<div style="text-indent: 1cm;">Cred că ești curioasă să aflii ce cred cu adevărat despre tine. În primul rând, consider că ești o persoană care acceptă oamenii așa cum sunt ei, cu defecte, cu toane mai puțin bune..cel mai bun exemplu fiind eu. Mereu ai acceptat cum arăt... niciodată...dar niciodată nu mi-ai reproșat ceva de acneea mea sau de iritația din jurul nasului... Lucru pe care l-au făcut și cei mai buni prieteni. Ai fost mereu drăguță cu acest aspect, deși tu m-ai văzut cel mai mult de "aproape" și probabil ai văzut fața mea mai bine decât mine. Nu pot să uit un moment în care știu că am spus ceva lucruri despre fața mea și ai început să o pupi pe toată. Chiar dacă acest gest ar părea pentru altcineva ciudat.. scârbos...tu ai făcut-o cu iubire. A fost foarte drăguț... Un moment pe care nu îl voi uita niciodată. Am refuzat să-ți mulțumesc pentru asta fiindcă nu-mi place așa mult subiectul...dar să știi că ai reușit să schimbi multe în bine prin acel gest. Îți mulțumesc enorm.</div><BR>
	<div style="text-indent: 1cm;">De asemenea, munca și perseverența ta m-au uimit mereu. Muncești pentru a obține rezultate și nu te lași până lucrurile nu sunt așa cum îți dorești. Chiar dacă vorbim despre școală doar atunci când nu avem altceva de vorbit, consider că e foarte bine așa :). Cumva școala reprezintă pentru toată lumea un subiect mai nașpa pentru că suntem obligați să învățăm lucruri de care nu suntem interesați. Dar, cu toate astea, te apreciez pentru munca ta. Într-o oarecare măsură, am trecut prin ceea ce treci tu acum și știu că fără interes nu se prea poate. Nu știu de ce, dar să-mi imaginez cum stai tu cuminte la birou și studiezi mi se pare foarte drăguț. Mi-aș fi dorit mereu să fiu cu tine in clasă..sau măcar să privesc. Aș vrea să te văd cum ieși la tablă și rezolvi orice. De obicei fetele care știu tot sunt considerate tocilare și tot felu dar...cunoscându-te.. mi-am dat seama că lucrurile nu sunt deloc așa în cazul tău. Ești o fată foarte sociabilă, cu voie bună, nebună (îmi amintesc când eram în parcul mare, ploua cu găleata iar tu n-aveai nicio treabă să stai în niște hăinuțe subțiri în mijlocul ploii, parcă am încercat să și dansăm atunci). La început, pari o fată timidă și cuminte.. însă în tine se ascunde multă nebunie. Mi-a plăcut mereu asta, astfel ai transformat fiecare clipă într-o mie de stări, de neuitat. Nu regret nimic, considerând că s-a meritat fiecare secundă petrecută cu tine.</div><BR>
	<div style="text-indent: 1cm;">Ești cea mai comodă persoană. Din orice punct de vedere. Mă faci să mă simt în largul meu pe lângă tine (înafara unor emoții) și simt că îți pot spune orice...de la cele mai fericite lucruri până la cele mai triste.. pentru că mna, așa e viața fiecăruia, cu lucruri faine și mai puțin faine. De asemenea, nicio pernă din lume nu e așa moale ca tine. <BR>
Ești o fată foarte frumoasă și ai un corp minunat și trăsături fantastice. Ți-ai ales excelent părinții. Și deșteaptă și frumoasă foc. Mereu mi-a plăcut aspectul tău fizic și cât de îngrijită ești întotdeauna. Când te luam aranjată de acasă și te duceam ciufulită înapoi, îmi părea cumva rău dar totuși eram împlinit. Ce face o simplă plimbare prin parc...</div><BR>
	<div style="text-indent: 1cm;">Lăsând la o parte ocolișurile, ești tot ce trebe. Ai tot ce își dorește un băiat.</div><BR>
	<div style="text-indent: 1cm;">Pe lângă aceste lucruri, îmi place foarte mult cum te îmbraci. Înainte, nu credeam că hainele pot reprezenta o artă, dar mi-ai demonstrat că fiecare ținută de-a ta este o adevărată capodoperă. Pe viitor, voi încerca să-ți urmez exemplul și să fiu mai atent la haine. Dar, tu m-ai acceptat și așa..cu 2 perechi de papuci una vara alta iarna și aceleași haine lipsite de gusturi. Îți promit că o să devin mai atent la ce și cum mă îmbrac, datorită ție.</div><BR>
	<div style="text-indent: 1cm;">Mai jos ți-am atașat un link cu câteva dintre pozele pe care le avem împreună. Pe fundal este și o melodie pe măsură. Uită-te acum, după care poți continua lectura :).</div><BR>
	<div style="text-indent: 1cm;"><a href="https://youtu.be/6uRrlAQQxco">Click aici!</a></div>
	<BR>
	<div style="text-indent: 1cm;">Mereu mi-au plăcut pozele în care suntem amândoi. Îmi pot vedea fericirea în ochi atunci când sunt lângă tine. Din tot videoclipul, cel mai mult mi-a plăcut poza în care stăteai peste mine în hamac și ai decis să-ți faci o poză pentru a surprinde cucerirea ta. Cred că ți-ai fi dorit să avem mai multe poze împreună până în acest moment, sincer și eu, chiar dacă arăt groaznic, nu neapărat în poze. Tu în schimb arăți minunat. Cu toate astea, mereu ai arătat mai bine în realitate decât în poze, ceea ce e perfect și de apreciat. Nu mă înțelege greșit, și pozele sunt minunate, dar niciun aparat nu îți va putea surprinde întreaga ta frumusețe. Însă, în pozele făcute de mine arăți cu totul extraordinar și dacă nu le-aș fi făcut eu ți-aș fi recomandat să mai ai ședințe cu acel fotograf talentat. Acest fotograf s-a înscris într-un grup de fotografie și ar fi cu totul impresionat dacă ai vrea vreodată să ieși cu el la o ședință foto. Să fotografiați împreună tot. Toate clădirile minunate, toate plantele, toate animăluțele, toți oamenii care transmit emoții impresionante. Mă gândeam..oare ce e așa interesant la pozele astea.. încă nu mi-am găsit un răspuns extrem de clar..dar..ele au o capacitate impresionantă de a capta trăiri și emoții unice în niște simple culori. Ele pot păstra frumosul. Extrem de bine. De-asta... printre pozele mele te-ai afla și tu... pentru ca frumusețea ta să rămână prezentă pentru toată lumea, pentru totdeauna.</div><BR>
	<div style="text-indent: 1cm;">Link-ul de mai jos te va trimite la încă un videoclip, de data asta la unele clipuri pe care le avem împreună. Nu sunt multe, dar sunt interesante.</div><BR>
	<div style="text-indent: 1cm;"><a href="https://youtu.be/SaMEcINxHJo">Here!</a></div><BR>
	<div style="text-indent: 1cm;">Ești de-a dreptul minunată. Hmm, oare te-ai uitat și la descrierile videoclipurilor? Dacă nu, o poți face acum. </div><BR>
	<div style="text-indent: 1cm;">Îmi plac foarte mult amintirile noastre, acestea stârnind diferite emoții puternice. Chiar dacă eram limitați de acea „privire” a camerei, tot se simte o iubire pură și inocentă. Și nu pot nega, chiar asta simțeam. Cea mai puternică iubire pe care am simțit-o vreodată, aceasta crescând pe zi ce trece. Iar ceea ce am simțit înainte și după toate acele amintiri nu va putea fi înlocuit sau uitat niciodată.</div><BR>
	<div style="text-indent: 1cm;">Examenul se apropie (hehe) și cred că e fantastic când te gândești la el. Cu toate astea, tu trebuie să faci 2 lucruri: să accepți și să te pregătești într-un mod constant(altfel se cam pierde antrenamentul). Va fi bine, cu siguranță. Privește acest proces ca unul de dezvoltare a propriei tale persoane, nu numai din punct de vedere al matematicii sau al limbii române, cât și o dezvoltare în fața unor factori de stres sau a unor alegeri în viață. Deși e obositor, acest examen are și părți bune. Sunt sigur că te pregătești cât de bine se poate, iar munca ta va fi răsplătită. Aș vrea să-ți ascult fiecare cuvânt pe care îl ai de spus, pe care vrei să-l dai afară, și să te ajut mai bine decât am făcut-o vreodată. Îmi doresc să te susțin.</div><BR>
	<div style="text-indent: 1cm;">Legat de acest site, dacă îl vei primi în 5 aprilie înseamnă că am reușit să-l trec pe google, pentru că în momentul în care scriu acest paragraf nu mi-au prea funcționat lucrurile, dar apelăm și la Bill Gates dacă e nevoie. Acest site îl vei avea și în cadou, sub forma unui cod QR pe care îl poți scana oricând și te va trimite la acest site.</div><BR>
	<div style="text-indent: 1cm;">Cealaltă parte a cadoului o vei primi când va fi posibil, cred că știi ce e și îmi doresc să-ți fi nimerit gusturile, target-ul meu a fost să fie ceva frumos, dar totuși să nu iasă în evidență. Acel obiect va fi amuleta ta norocoasă. Pe lângă asta, poate mai ști că ți-am rămas dator cu încă o „amuletă” norocoasă, de data asta aceasta fiind mai puțin perfectă decât ești tu, dar totuși are frumusețea ei. Și pe lângă astea, vreau să te mai îndulcesc puțin așa că ți-am luat o cutie maaare de Toffife (dacă îmi amintesc bine, mi-ai spus mai demult că îți place). Sper să-ți placă și să-ți ofere energie să mergi mai departe.</div><BR>
	<div style="text-indent: 1cm;">Doresc să închei prin a-ți mai spune încă o dată că ești minunată și nici nu știi cât de mult te iubesc.</div><BR>
	<div style="text-indent: 1cm;">Îți doresc mult succes în continuare!</div><BR>
	<div style="text-indent: 1cm;">La mulți ani, Amy!</div>
	<div style="text-indent: 1cm;">Cu drag, Răzvan</div><BR>
</FONT>
</BODY>
</HTML>